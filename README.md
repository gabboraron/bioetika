# bioetika
> A bioetika az élővilág kérdéseivel foglalkozó interdiszciplináris tudomány, amely összegyűjti az információkat a biológia, ökológia és szociológia, a teológia és pszichológia legfontosabb irányzataiból, majd az ismeretanyagokat rendszerbe integrálja.

## A tananyag céljai:

- a tanuló a tananyag elsajátítása után ismerni fogja bioetika diszciplínához kapcsolódó területek alapfogalmait és képes használni azokat;
- megismeri az etikai értékrend mentén felépülő élettani és társadalmi folyamatok rendszerét, az egészséges bio-pszicho-szociológiai és környezeti struktúrák működésének és fejlődésének kritériumait és megismeri azok fenntartásának lehetőségét;
- megismerkedik az élet dinamikus fejlődését befolyásoló és akadályozó diszfunkcionális rendszerekkel, azok társadalmi, környezeti és pszichés hatásaival;
- a tanuló elsajátít egy átfogó, holisztikus, a bioetika prizmáján átszűrt látásmódot, mely segít a mindennapi gyakorlatban értékítéletet alkotni és preventív módon döntéseket hozni.


- A bioetika fogalma. A bioetika, mint dialektikus tudomány. Alapelvek
- Etikai ítélet és etikai választás. Az emberi méltóság, tudatosság, felelősség és döntéshozás etikai vonatkozásai
- A művi megtermékenyítés. A művi megtermékenyítés bioetikai vonatkozása. Egyházi állásfoglalás. Meddig terjed a személyes felelősség és az orvosi beavatkozás hatásköre?
- Fogamzásgátlás. Az élet tisztelete. Szexuáletikai kérdések és szempontok ismertetése
- A génterápia típusai és módjai. Őssejtterápia. Génszekvenálás, a CRISPR-eljárás. A génterápia etikai kérdései
- Művi terhesség-megszakítás bio-pszicho- és szociopatológiai szempontjai. Élet- és magzatvédelem. Magzati jogvédelem. Az abortusz következményeiről
- Eutanázia. A halál fogalmának biológiai, szociológiai és pszichológiai meghatározása. A „jó halál” keresztyén-etikai megközelítése. A „Dignitas” intézményi etika szempontjai. Az eutanázia-turizmus jelensége.
- A nemi szerepek. A házasság biológiai és keresztyén-etikai alapjai. A házasság intézményének genealógiája
- A homoszexuális viselkedés. A homoszexualitás történeti háttere. Keresztyén-etikai megfontolások
- Környezetvédelem, ökoetika
